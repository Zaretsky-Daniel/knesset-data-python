header,body
,"פרוטוקולים/פניות ציבור/1939

5
הוועדה לפניות הציבור – 30.10.2000

פרוטוקולים/פניות ציבור/1939
	ירושלים, ג' בחשון, תשס""א
1 בנובמבר, 2000

הכנסת החמש עשרה						נוסח לא מתוקן
מושב שני

פרוטוקול מס'
מישיבת הוועדה לפניות הציבור
שהתקיימה ביום ב', א' בחשון התשס""א, 30 באוקטובר 2000, בשעה 09:30"
נכחו,"חברי הוועדה: היו""ר אמנון כהן
אביגדור ליברמן"
מוזמנים,"ישראל שוורץ, סמנכ""ל בכיר לאכלוס, משרד השיכון
שי יפתח, אגף התקציבים, משרד האוצר
עו""ד שלי כהן, בנק טפחות
דני צירלין, בנק דיסקונט למשכנתאות
גיא שמאי, מנהל מחלקת תביעות משפטיות, בנק לאומי למשכנתאות
מאיר דורון, מנכ""ל חברת חלמיש
אלי שחר, מנהל מחלקת אכלוס, חברת חלמיש
שולה אגמי, חברת מועצת העיר תל-אביב-יפו ומחזיקת תיק הרווחה
אוריאל אהרן, מנהל פרוייקט שיקום שכונת שפירא
שמואל ישראלוב
עו""ד אבי טברסקי
סימיון מיאייב
בוריס אלרוב
יצחקוב קנו"
יועצת משפטית,שירי אברמוב
מנהלת הוועדה,שלומית קואולמן
נרשם על-ידי,"חבר המתרגמים בע""מ






ס ד ר ה י ו ם

פניות של דיירי רחוב מאור הגולה בשכונת שפירא בתל-אביב שביתם נהרס והם ממשיכים לשלם משכנתא ולא מקבלים כל סיוע ממשלתי


פניות של דיירי רחוב מאור הגולה בשכונת שפירא בתל-אביב שביתם נהרס והם ממשיכים לשלם משכנתא ולא מקבלים כל סיוע ממשלתי"
"היו""ר אמנון כהן","אני מתכבד לפתוח את ישיבת הוועדה לפניות
 				הציבור.
אנחנו דנים בפניות דיירים מרחוב מאור הגולה בשכונת שפירא בתל-אביב שביתם נהרס והם ממשיכים לשלם משכנתא ולא מקבלים כל סיוע ממשלתי או עירוני.

לפני שמונה שנים רכשו הדיירים את דירתם ובמשך כל אותן השנים השכונה כנראה הייתה במסגרת שיקום שכונות והבטיחו להם שבמסגרת זו ישפצו את הדירות או את סביבתן. לאחר שלוש שנים של הבטחות, בשנת 1995, כנראה אחרי בדיקות הנדסיות, החליטו שצריך להרוס את המבנים מאחר שהם מסוכנים. הדיירים לא ידעו על כך, מה עוד שמדובר בדיירים חלשים, בעיקר עולים חדשים במעמד סוציו-אקונומי חלש שחיפשו דירות זולות על-פי כיסם. הדיירים לא ידעו שהבתים האלה מסוכנים וכי יכול להיות שבעתיד יצטרכו להרוס אותם. הם כמובן לקחו הלוואות, חלקם מכרו את כל מה שהביאו אתם מחוץ-לארץ, אפילו נדוניות שנשארו מהסבתא, העיקר שיהיה להם בית וקורת גג במדינת ישראל וכדי שיוכלו לגדל את משפחתם. והנה מגיע צו הריסה וזאת ללא שום הסדר, ללא שום הבנה, ללא שום תוכנית לפיצויים. אנחנו יודעים שיש פרוייקטים כמו פינוי-בינוי במסגרת משרדי הממשלה.

אני לא יודע מי אשם ואני לא רוצה להאשים אף אחד אלא לעזור לתושבים, לעיריית תל-אביב ולמשרדי הממשלה כי אולי יש כאן משהו שלא יודעים עליו ואולי צריך לשנות תקנה בחוק. אחרי שבדקנו התברר לנו שמי שרכש דירה, בנה בנייה בלתי חוקית והעירייה נערכת להרוס את המבנה, מגיע לאותו דייר פיצויים כיוון שהייתה בנייה בלתי חוקית. כאשר יש מצב שלכאורה הבית הוא חוקי, אבל הגיע הזמן להרוס אותו ואי-אפשר לשפץ, המדינה לא מפצה."
שולה אגמי,"כדאי לציין שהבניין הזה עומד חמישים שנה ולא
 				הרסו אותו."
"היו""ר אמנון כהן","כאן יש אבסורד בחוק, כאשר מי שפועל באופן לא
 				חוקי, מגיעים לו פיצויים, ומי שחי במסגרת החוק, לא מפוצה כלל. האבסורד הגדול יותר הוא שאנשים במשך חמש שנים ממשיכים לשלם את המשכנתא ויחד עם זאת הם צריכים לשכור דירה. זאת אומרת, יש כאן הוצאות פעמיים, גם תשלום של המשכנתא וגם תשלום שכירות. מבחינת הבנק, אדם שלקח הלוואה, צריך להחזיר אותה ואכן מבחינתו הוא צודק, אבל הדייר הפשוט – ודיברנו על אנשים חלשים שמשתכרים שכר נמוך בגובה של 3,000-2,500 שקלים – צריכים לשלם גם משכנתא, גם שכירות נוספת, תשלומי ארנונה, הוצאות הבית, חינוך הילדים וכולי.

מצוין כאן שעיריית תל-אביב באה לקראת אותם הדיירים וכנראה היה איזשהו הסכם לפיו עזרו להם בשכר דירה."
אלי שחר,כל משפחה קיבלה 500 דולר בשנה הראשונה.
"היו""ר אמנון כהן","השאלה היא למה זה רק לשנה ולא עד פתרון
 				הבעיה. אלה דברים שנרצה לשמוע עליהם. אנחנו רוצים להגיע היום לאיזשהו פתרון כדי לתקן את העוול שנגרם לתושבים. יתכן שבמדינת ישראל יש עוד נפגעים כאלה, אולי לא בתל-אביב אלא במקומות אחרים, וכאן נשאל את משרד השיכון אם ידועים להם מקרים כאלה. היום אנחנו מתמקדים בתושבי תשע הדירות שהיו בבניין הזה שנהרס.

כל מי שחושב שיש איזושהי דרך לעזור להם, יבורך. נרצה להגיע כאן להבנה שזמנית נעזור לדיירים האלה וכמובן ניעזר בכל משרדי הממשלה על-מנת לקדם את הדברים ולהביא לפתרון סופי.

אני מבקש שננהל את הדיון בצורה מכובדת. אם צד אחד לא מסכים לדברי הצד השני, אני מבקש לא לקטוע את דבריו אלא לתת לו להתבטא.

בתחילה הייתי רוצה לשמוע את הדיירים שנפגעו. לאחר מכן ניתן את רשות הדיבור לחברת המועצה ולנוכחים האחרים."
סימיון מיאייב,"בשנת 1992 רכשתי דירה. חצי שנה אחרי שנכנסתי
 				ראיתי שהבית היה משופץ באופן קוסמטי ולא ידעתי על הבעיה של הבניין עצמו. קניתי את הדירה, נכנסתי אליה ומיד פניתי לעיריית תל-אביב כדי שיבדקו את מצב הבניין. שלחו מהנדס מטעם העירייה, הוא בדק והחליט שצריך שיפוץ מיידי."
"היו""ר אמנון כהן","יסודי, פנימי?"
סימיון מיאייב,"שיפוץ יסודי. היפנו אותנו לפרוייקט שפרירים
 				שמטפל בשיפוץ ושיקום שכונת שפירא. הייתה מחלוקת כי הם אחראים רק על השיפוצים וכמו אמרתי הבניין דרש שיפוץ יסודי והיה צריך לעבור חיזוק עמודים וכולי. הפרוייקט הזה הוציא תוכנית של 146 אלף שקלים."
"היו""ר אמנון כהן",לגבי כל הבניין?
סימיון מיאייב,"כן. קודם הייתה מחלוקת איך לעזור לפנסיונרים,
 				מגיעה להם הלוואה או לא מגיעה להם הלוואה ואחרי שלוש שנים, אחרי שאחד הדיירים פנה לפקחים והם בדקו וראו שיש פיצוצים בגודל של עד עשרים סנטימטר ורואים את הכביש מהצד השני של הרחוב, החליטו לפנות אותנו מיד.

בעל-פה היו הרבה הבטחות אבל אני לא אומר איזה."
"היו""ר אמנון כהן",תגיד. אני רוצה לדעת.
סימיון מיאייב,"הבטיחו שזה לא ייקח יותר מחמש שנים, שתוך
 				חמש שנים אפשר להגיע לתב""ע נקודתית. זאת אומרת, אפשר לפתור את הבעיה באופן חוקי."
"היו""ר אמנון כהן",ומה יקרה בינתיים?
סימיון מיאייב,בינתיים ייתנו לנו 500 דולר לחודש.
"היו""ר אמנון כהן","במשך כל התקופה הזאת, במשך כל החמש שנים."
סימיון מיאייב,כן.
"היו""ר אמנון כהן",כך הבטיחו?
סימיון מיאייב,"כן, אבל אמרו שזה ייקח חצי שנה לבנות את
 				הבניין – וברור שחצי שנה מספיקה כדי להקים את הבית הזה – ואנחנו תמימים יצאנו ממנו."
"היו""ר אמנון כהן",מה אמרו לגבי חמש שנים?
סימיון מיאייב,"אמרו שחמש שנים זה כאילו פרק הזמן שאפשר
 				לפתור את העניין כי הבעיה הכי גדולה היא תב""ע נקודתית ותב""ע נקודתית יכולה לקחת עד חמש שנים שזה המקסימום. עדיין אין תב""ע נקודתית ואין שום פיתוח בשכונת שפירא וזה לא אמור רק לגבי הבניין שלנו אלא כל הרחוב שלנו כאשר על כל הבתים יש צו הריסה."
"היו""ר אמנון כהן","לפני שיצאתם מהבית אמרו לכם שיכול להיות
 				שעד חמש שנים תהיה תב""ע נקודתית."
סימיון מיאייב,נכון.
"היו""ר אמנון כהן","שאלתם מה תעשו במשך חמש השנים? מה
 				הבטיחו לכם שיהיה במשך החמש שנים? הבטיחו לכם חצי שנה שכירות או חמש שנים?"
סימיון מיאייב,קודם כל הבטיחו שיעזרו לנו.
"היו""ר אמנון כהן",מי?
סימיון מיאייב,"העירייה וחברת חלמיש. חברת חלמיש כל הזמן
 				התרחקה מזה ולא רצתה לעסוק בכך, אבל העירייה הכריחה אותה."
"היו""ר אמנון כהן",לא עשיתם כל הסדר כתוב.
סימיון מיאייב,"לא היה כתוב כלום. לא נתנו לנו שום דבר בכתב
 				שאומר שנקבל פתרון. את ה500- דולר האלה, של החלק השני ולשנה הבאה עוד חצי שנה, לקחנו במלחמות, הגענו לראש העיר שלא קיבל אותנו, הגענו לחלמיש, פנינו לכולם ואני לא יודע, אולי היה כאן נס כשהצלחנו להוציא את הכסף הזה לחלק השני."
"היו""ר אמנון כהן",קיבלתם שכירות לשנה או לשנה וחצי?
סימיון מיאייב,"בהתחלה קיבלנו לחצי שנה. אחרי חודש, בתום
 				החודש השביעי, קיבלנו לעוד חצי שנה, אבל נראה לי שאלה היו שני תשלומים. אחרי כן פנינו ונתנו לנו כסף לשלושה או ארבעה חודשים."
"היו""ר אמנון כהן","אם כך, קיבלתם לשנה וארבעה חודשים."
סימיון מיאייב,"אבל חישבו את זה לשנה וחצי. אחרי כן הבטיחו
 				כל מיני הבטחות ליזם – אדם שרצה לעזור לנו – ובחודש הראשון הוא לקח על עצמו, עזר לנו ונתן לכל אחד 300 דולר, ואחרי כן הוא ראה שגם הוא יכול להיכנס למלכודת, אין לו שום דבר מהסיפור הזה, אז הוא פשוט ירד מהעניין הזה כי הוא לא קיבל שום עזרה בעניין בו הוא היה צריך להשקיע כסף רב."
"היו""ר אמנון כהן",כמה חדרים היו לך בדירה?
סימיון מיאייב,שלושה חדרים.
"היו""ר אמנון כהן",כמה עלתה הדירה כשרכשת אותה?
סימיון מיאייב,"הדירה עלתה 76 אלף דולר ובנוסף לכך השקעתי
 				בה משהו כמו 10,000 דולר."
יצחקוב קנו,"אני התגוררתי בבניין במשך שנה, משנת 1994 עד
 				1995. בזמן שהוציאו אותנו אשתי הייתה בהריון בחודש התשיעי."
"היו""ר אמנון כהן",אתה מתגורר עכשיו בשכירות על-חשבונך.
יצחקוב קנו,"כן. אני פניתי לחלמיש ואמרו לי לפנות אליהם
 				דרך הבנק, להביא תלושי משכורת, ואז נאמר לי שזה מספיק מה שאנחנו מרוויחים ולא מגיע לנו כלום."
בוריס אלרוב,"אני רכשתי את הדירה בשנת 1993, גרתי בה
 				בסביבות 11 חודשים ואז הבניין נהרס. קניתי את הדירה בששים אלף דולר, שניים וחצי חדרים."
שולה אגמי,"האמת היא שאני קצת המומה מכל הסיפור הזה,
 				כי שמונה שנים למשוך דבר כזה, זו בושה וחרפה. יש כאן משפחות תמימות. אנחנו מלווים את האנשים האלה במשך שמונה שנים יחד עם שמואל שבאמת כל הכבוד לו על שלקח את היוזמה בידיים והחליט ללוות אותם, אבל לצערי לא יוצא מזה שום דבר."
"היו""ר אמנון כהן",כמה זמן את חברת מועצה?
שולה אגמי,"מהקדנציה הזו, שנתיים וחצי."
"היו""ר אמנון כהן",קיימתם איזשהו דיון במועצה בנושא הזה?
שולה אגמי,"נפגשו עם ראש העיר, הוא התחיל להכיר את
 				הסיפור. עכשיו אנחנו מנסים להיפגש עם מהנדס העיר. גם אם הולכים להרוס מבנה, וזה מבנה שעומד חמישים שנה, חמישים שנה הוא לא היה בסיכון? אם הוא היה בסיכון, צר לי, גם אם הוא הגיע לסיכון, לא לוקחים תשע משפחות וזורקים אותן החוצה אלא צריך להגיע לפתרון לפני שהורסים מבנה. אי-אפשר לזרוק את המשפחות האלה לרחוב."
"היו""ר אמנון כהן","אנחנו מקיימים את הדיון בעקבות הפנייה
 				שקיבלנו. את כחברת מועצת עיר שכל כך כואב לך, האם יזמת איזשהו דיון במועצה?"
שולה אגמי,"ודאי. לא במועצה, יזמנו פגישה אצל ראש העיר."
"היו""ר אמנון כהן",האם התקבל איזושהי החלטה?
שולה אגמי,"לא מכירים את הסיפור הזה. ראש העיר נכנס
 				לתפקיד והוא לא מכיר אותו טוב אבל הוא נכנס לנושא לאחרונה. אמורה להתקיים פגישה עם מהנדס העיר בנושא. אני חושבת שגם חלמיש בעניין כאן והיא הייתה צריכה לתת לכל הדבר הזה ואנחנו לא קיבלנו את אותה תשובה. המשפחות קיבלו שנה ואני חושבת שאם לא היה מדובר במשפחות האלה, זה היה נפתר בצורה אחרת לגמרי אבל מדובר במשפחות שנוצלו, משפחות תמימות שנוצלו. אם היה מדובר במשפחות אחרות, זה היה נפתר בצורה אחרת לגמרי.

נפגשתי כמה פעמים עם המנכ""ל בנושא ודיברנו, נפגשנו בפגישות רבות אצל ישראלוב, אבל שום דבר לא יצא מזה. אנחנו לא מחפשים אשמים אלא מחפשים דרך כדי שהמשפחות האלה יקבלו את הפתרון שלהן. אם תגידו לי להעלות את זה במועצה, אני אעשה זאת."
"היו""ר אמנון כהן","היית צריכה להעלות את זה במועצה לפני את
 				מגיעה לכאן. התושבים פנו לעיריית תל-אביב, הם פנו לסגן ראש העיר נתן אלנתן. כשפנו אליי, אמרתי להם שיש להם סגן ראש עיר במקום שיכול לעזור להם. לפני שנה נתתי לו כבר לטפל בנושא הזה אבל שום דבר לא זז. לפני כחודש קיבלתי עוד פעם פנייה, ומאחר שראיתי שהנושא לא מתקדם, יזמתי את הפגישה הזאת. זאת אומרת, נתתי שנה לתל-אביב, לסגן ראש העיר, לטפל בנושא הזה ודבר לא קרה.

הזמנתי את מהנדס העיר לישיבה הזאת, ביקשנו ממנו שיכין חומר, יביא אותו לכאן, יאמר את עמדת העירייה מבחינה מקצועית ואיזה פתרון מקצועי הולם יש לו מבחינתו, אבל הוא לא כיבד את הוועדה ולא הגיע לכאן."
שלומית קואומן,בשעה 9:15 הוא הודיע שהוא לא יגיע.
"היו""ר אמנון כהן","אני לא אעבור על זה בשתיקה אלא אגרום
 				לסנקציות שיוטלו על תל-אביב. אני חבר בהרבה מאוד ועדות, אני אפעיל את כל הסיעה שלי ואת כל המערכת שלי על-מנת לתקוע את כל תל-אביב גם בנושא שקורה שם היום עקב השיטפונות. שום דבר לא יהיה כל עוד לא תיפתר הבעיה הזאת שנמשכת שמונה שנים.

אני מסתכל בחומרה רבה על כך שעיריית תל-אביב-יפו לא דואגת לתושביה. את כחברת מועצה, תרימי את הכפפה, תקיימי דיון גם במליאת המועצה כדי שכל חברי המועצה ידעו וכולם ידברו על הנושא הזה. לא יתכן שחברה נאורה כמו מדינת ישראל, חברה שמתיימרת לקלוט עלייה, שמתיימרת לעזור לאוכלוסיות אנשים, קולטים את האנשים האלה בצורה כזאת. זאת בושה וחרפה למדינת ישראל."
שמואל ישראלוב,"אתה מרגיש את הכאב מהיום, אבל אני מרגיש
 				אותו כבר חמש-שש שנים. בזמנו פנו אליי הדיירים. קיימתי ישיבות רבות עם מנכ""ל העירייה, עם ברוך יוסקוביץ, עם ישראל גודוביץ, עם חנוך שטרן. מה שקורה הוא שהם משחקים אתך פינג פונג. עיריית תל-אביב אומרת שזו לא בעיה שלה ומפנים אותנו לחברת חלמיש, חברת חלמיש אומרת שנלך לעירייה. בזמנו באנו עם הצעה שייתנו לתשע המשפחות האלה לבנות שם, שאני אוכל להביא קבלן כך שבקומבינציה הם יקבלו את הדירות והקבלן יוציא את ההשקעה שלו. בחלמיש עצרו את זה ואמרו שהם ייקחו את המקום וייתנו לנו דירות. כל הניירות האלה בידי עורך-הדין. שום דבר לא קרה.

לפני חמישה חודשים לבוריס ולי הייתה ישיבה עם ראש העיר. דיברתי עם רון חולדאי והוא ידע על המקרה הזה כי אני ליוויתי אותו בבחירות, אז סיפרתי לו ואמרתי לו שיש לי ישיבה עם ישראל גודוביץ וביקשתי שיאמר לו איזו מילה טובה. כשבאנו לדבר עם ישראל גודוביץ, הוא אפילו לא רצה להקשיב. בזמנו הוא היה מהנדס העירייה ואז הייתה תקופה שלא רצו אותו. גם עם מר אל-נתן דיברתי פעמים רבות. הייתה ישיבה בה ישבו עשרים-שלושים אנשי עירייה והסכימו להכניס את זה לוועדה ולתת את האישורים הדרושים, אבל מה שקורה הוא שבאיזה מקום זה מגיע ונעצר וחוזר חלילה.

יום אחד גם שיקרו אותי. נאמר לי שיסדרו את הדברים תוך חודש-חודשיים, שאין להם כסף לשלם ולכן ביקשו שאני אשלם מכיסי ותוך חודש יוסדר הנושא. אני לקחתי אלפיים וכמה דולר וחילקתי לתושבים כדי שיהיה להם היכן לגור. אני לא קבלן ולא יזם אלא תושב השכונה שחבל לי על תשע המשפחות התמימות האלה. אם הם היו פונים אליי לפני שהרסו את הבית, בשום אופן לא הייתי נותן להם להרוס כי שם רצו שבעים-שמונים אלף דולר לשיפוץ את הבניין. תוך 24 שעות לקחו את הדיירים, הוציאו אותם מהדירות וזרקו אותם לכלבים.

הרבה פעמים שלחתי את הדיירים האלה לעירייה, אמרתי להם שילכו לעירייה, יעשו שביתה ולא יזוזו משם עד שהעניין יבוא על פתרונו."
"היו""ר אמנון כהן","בשורה התחתונה, משהו מתקדם?"
שמואל ישראלוב,"שום דבר.
				צריך לדעת שהבניין הזה בזמנו נבנה עם רשיון."
מאיר דורון,"אני מכהן עכשיו כמנכ""ל 	חלמיש ובתקופה של
 				ההריסה הייתי מנכ""ל העירייה."
"היו""ר אמנון כהן",זכור לך משהו?
מאיר דורון,"ודאי. זכור לי וטיפלתי בדיירים. שולה לא כל כך
 				זוכרת מה שאז היה."
שולה אגמי,אני זוכרת. הכל אני זוכרת.
מאיר דורון,"ההריסה, אם אני לא טועה, הייתה בנובמבר 1995,
 				אחרי גשמים כשהבניין היה בסכנת התמוטטות מיידית. אין כאן עניין שצריך להזהיר או משהו. כאשר קנו את הדירות, הבניין היה בצו 4. אחרי הגשמים, נובמבר 1995, הוא היה ב4-(ג) עם רווחים כאלה שאפשר דרכם להכניס אגרוף. חזרו המהנדסים – והמהנדסים הם גם כן אנשים שמבינים – ואמרו שהבניין חייב להיהרס מיידית. אין שיקול דעת לא לך, לא לי ולא להם. הבניין היה חייב להיהרס מיידית מאחר שכל היסודות וכל החיבורים היו רעועים והייתה סכנה מיידית לאנשים."
"היו""ר אמנון כהן",מה זה היה אמרו להם 146 אלף שקלים שיפוץ?
מאיר דורון,זה היה לפני הגשמים.
קריאה,"איזה גשמים היו? לא היו גשמים. זה היה
 				באוקטובר."
מאיר דורון,"היו גשמים. אם תרצו, אפשר להוציא את כל
 				ההיסטוריה של הבניין מהתחלה. הבניין הזה היה במצב קשה מאוד."
"היו""ר אמנון כהן","אמרו שאפשר לשפץ את המבנה הזה ב146- אלף
 				שקלים."
מאיר דורון,"שימציאו לי את הנייר בו כתוב 146 אלף שקלים.
 				אצלנו אין דבר כזה אלא כתוב שהבניין מסוכן לדיירים והחוק מחייב אותנו להרוס אותו. אז המהנדס היה יוסקוביץ שבדק את הבניין ומנהל האגף היה מר שוטה, והם חזרו אליי ואמרו שהם לא לוקחים לרגע סיכון וחייבים להרוס את הבניין."
"היו""ר אמנון כהן",סיכון לא לקחתם והשארתם תשע משפחות בחוץ.
מאיר דורון,"זה לא תלוי בנו. אם היה כאן עורך-דין, היה אומר
 				לך שברגע שיש 4(ג) ויש אנשים, אם אתה לא הורס, זו עבירה פלילית."
"היו""ר אמנון כהן",יש עוד בניינים שמיועדים להריסה?
מאיר דורון,כן.
קריאה,באותו אזור יש עוד ארבעה בניינים.
מאיר דורון,"אין 4(ג) להריסה כשאנשים גרים באותם בניינים.
 				אני מדבר כעת בשם עיריית תל-אביב משום שלא נמצא כאן נציג שלה. עם כל הכבוד לשולה אגמי, היא לא הייתה אז נציגת העירייה והיא לא זוכרת את המקרה.

לא הייתה ברירה והיינו חייבים להרוס. והיו פניות לכל הגורמים. קודם כל, עיריית תל-אביב אינה אחראית לספק מגורים בזמן שיש הריסה. ההריסה לא הייתה תוך יום-יומיים ופניות לגורמים השונים נעשו. נכון שהם כל הזמן ראו את הנציג שלי, את חנוך שטרן שהיה עוזר המנכ""ל, ואותו הם מכירים."
"היו""ר אמנון כהן","לא אמרתי לא צריך לשמור. צריך לשמור ולהרוס
 				את המבנים המסוכנים, אבל מדובר כאן באנשים. האנשים האלה היו צריכים להישאר עם קורת גג. מדובר בתושבי העיר, באנשים שבאו וקנו דירות וחייבים כספים על הדירות האלה. אתה צודק שאמרת שחלילה אם הייתה נופלת אבן אחת על הילדים, אבל אני רוצה לדעת אם היה איזשהו הסדר עם הדיירים – הסדר עם חברת חלמיש או עם משרד הבינוי והשיכון – כי אתם לא לבד בנושא הזה."
מאיר דורון,"חלמיש איננה חייבת לפעול שם. הכנסתי את
 				חלמיש, את יובל פרנקל שהיה אז מנכ""ל, מפני שרציתי איכשהו לעזור לתושבים. לפני חלמיש אני הצעתי שהם יקבלו הכרה של מחוסרי דיור וזה היה פותר את הבעיה אבל בגלל הרישומים בטאבו החוק לא איפשר לעשות זאת. רק אם היו מקבלים סטטוס של מחוסרי דיור, אפשר היה גם לתת דיור וגם להגיע למשהו, אבל הם לא קיבלו אלא קיבלו אז את ה500- דולר פעם לחצי שנה ואחר-כך לעוד שנה."
"היו""ר אמנון כהן",ממי הם קיבלו?
מאיר דורון,ממשרד השיכון.
"היו""ר אמנון כהן",למה התשלום לא נמשך?
קריאה,יש כאלה שממשיכים לקבל גם היום.
מאיר דורון,"היו קשישים שהצענו להם מיד פינוי לדיור המוגן.
 				לא היו שם שמונה משפחות, אלא אחד היה ערירי. הצענו לקשישים פתרון אבל במקרה של קשיש אחד למשל הילדים שלו התנגדו כי אחר-כך לא יישאר משהו לירושה. רצינו לקחת אותם לדיור מוגן וסביר, אבל הם לא רצו ללכת."
"היו""ר אמנון כהן",דיור מוגן זמני?
מאיר דורון,"לא, קבוע. הוסטל קבוע.
				כרגע אני מדבר על החלק שנוגע לעיריית תל-אביב משום שלא הגיע מהנדס העיר שהוא היה צריך להביא את הדברים."
"היו""ר אמנון כהן","לא, אל תייצג אותו. תאמר מה אתה עושה כחברת
 				חלמיש."
מאיר דורון,"אז הייתי מנכ""ל העירייה."
"היו""ר אמנון כהן",במהנדס העיר אני כבר אטפל.
מאיר דורון,"כשאתה אומר שאתה תטפל בתל-אביב בנושא
 				השיטפונות וכולי, אתה מטפל בתושבים ולא במהנדס העיר."
"היו""ר אמנון כהן","לא יטפלו בתושבים שנפגעו עכשיו אם לא יטפלו
 				בתושבים שנפגעו לפני שמונה שנים."
מאיר דורון,"מנכ""ל העירייה ביקש ממני לייצג גם אותו כאן
 				מאחר שאני בקי יותר ממנו."
"היו""ר אמנון כהן","תתמקד בבעיה של התושבים האלה. שאלתי האם
 				היה איזשהו הסדר עם הדיירים שאומר שהם יוצאים אבל כל עוד לא יקבלו דירה או לא ייבנה איזשהו פרוייקט הם יקבלו דמי שכירות."
מאיר דורון,"לא. שמואל ישראלוב ניסה לעזור להם ואני ניסיתי
 				להגיע לפתרון אחר שאמר לקחת את המגרש שהוא 528 מטרים ולעשות מזה פרוייקט כלכלי. הבעיה שאחוזי הבנייה המותרים במקום הם בין ששים לשבעים וכדי להגיע לכלכליות הייתי חייב לפחות במינימום 25 דירות, בין 25 ל28- דירות. דהיינו להגיע ל400- אחוזים וזה היה פותר את הנושא, אבל שם לא אישרו 400 אחוזים."
"היו""ר אמנון כהן","מי לא אישר? אפשר לעשות תב""ע נקודתית."
מאיר דורון,"זאת לא בעיה של תב""ע. לא רצו לאשר שם בנייה
 				על מגרש של חצי דונם. אתה צריך למצוא אלפיים מטרים, ואם אתה בונה בכל קומה 300 מטרים, אתה צריך להקים שם בניין של שמונה-תשע קומות."
"היו""ר אמנון כהן","לעירייה יש הרבה מאוד אופציות ויש לה כמה
 				מגרשים."
מאיר דורון,היא לא חייבת לתת.
"היו""ר אמנון כהן","אפשר לעשות הסכם שנותנים לקבלן
 				שניים-שלושה מגרשים וכשהוא בונה 500-400 יחידות, הוא יפצה את בעלי תשע הדירות האלה וזה לא חייב להיות באותו מגרש עצמו. אתה אומר שבאותו מגרש אפשר לבנות כך וכך דירות, אתה תיתן לקבלן מסוים עוד מגרש כזה או אחר ואז יש ראייה כוללת של עיריית תל-אביב ולא משהו נקודתי שמתייחס לבעיה הזאת. ברצון טוב זה אפשרי."
מאיר דורון,"הצעתי אז למנכ""ל חלמיש לקבל אחוזים על מגרש
 				אחר. אמרתי לו שייתן לו מגרש אחר, אבל זה לא בדיוק חוקי. זה לא פתרון חוקי אלא פתרון מאולתר. הצעתי לו אזור מסוים, אבל הסתבר שיש שם עתיקות וכל הבנייה שם בוטלה.."
"היו""ר אמנון כהן","מתי סיימת את תפקידך כמנכ""ל עיריית
 				תל-אביב?"
מאיר דורון,עם הבחירות.
"היו""ר אמנון כהן","במשך שלוש שנים לא מצאת פתרון. האם יש
 				פתרון?"
מאיר דורון,"יש. לדעתי קודם כל צריך להגדיר את הדיירים
 				כחסרי דיור. הבניין נהרס בנובמבר 1995. אם תשכיל הוועדה בצורה חריגה להכריז עליהם כעל חסרי דיור, אפשר יהיה לטפל בהם.

שאלו למה חלמיש ולא קבלן פרטי. אני רציתי לתת להם פטור מכל האגרות וכולי. חלמיש כאן התנדבה. זאת אומרת, חלמיש לא הייתה חייבת לפתור את זה כי חלמיש היא גם חברה כלכלית. סיכמנו שיוותרו לדיירים על כל אגרות הפיתוח, המסים וכולי, כדי להוזיל את הבנייה ולהגיע אליה."
יש שני פתרונות,"האחד, אם יש שם 400 אחוזים, להגיע לאלפיים מטרים בנייה בסך הכל בקומות כולל שטחי שירות וכולי, או הפתרון השני, שמישהו אחר עושה. אם הם היו מוגדרים כחסרי דיור, משרד השיכון יכול היה לעזור להם."
אביגדור ליברמן,"למה בוועדת הדיור העליונה של משרד השיכון,
 				בוועדת החריגים, אי-אפשר להגדיר אותם כמחוסרי דיור?"
ישראל שוורץ,"בוועדת החריגים אישרנו להם מתן סיוע
 				בשכר-דירה כאילו הם חסרי דירה. יש אפילו אחת שמקבלת סיוע בשכר-דירה עד היום והיא מקבלת זאת כאילו היא חסרת דיור. מי שהכנסתו גבוהה, לא מקבל."
"היו""ר אמנון כהן",בן-אדם משלם משכנתא וגם שכירות.
ישראל שוורץ,"משרד השיכון לא אחראי לזה שהבית עומד או לא
 				עומד."
"היו""ר אמנון כהן",מה הבעיה להכיר בהם כחסרי דיור?
ישראל שוורץ,הם קיבלו משכנתא מהמדינה.
"היו""ר אמנון כהן","אבל בפועל אין להם דירה. אני חושב שכל עוד לא
 				קם איזשהו יזם והם לא קיבלו מפתח לדירה, הם צריכים להיכנס למעמד מחוסרי דיור, כאלה שזכאים לדיור עמידר."
ישראל שוורץ,"אין דירות עמידר. דירות עמידר הם זיכרונות
 				טובים אבל באופן מעשי אין כמעט דירות עמידר. יש היום תור של אלפי אנשים שמחכים לדירות עמידר."
"היו""ר אמנון כהן","אם יש קשישים, אפשר לתת להם דיור מוגן."
ישראל שוורץ,היה קשיש שמצאנו לו דיור מוגן.
אלי שחר,שניים גרים. אחד לא רצה והוא מקבל שכר-דירה.
"היו""ר אמנון כהן",מה עם צעירים?
אלי שחר,"משפחה עם הכנסה של 10,000 שקלים לחודש, לא
 				מאשרים להם דבר. גם אדם חסר דירה שבא למשרד השיכון ומבקש פתרון לדיור בשכר-דירה, עם הכנסה של 10,000 שקלים לחודש, לא מאשרים לו."
ישראל שוורץ,"אם מאשרים לו, זה אומר שהוא אדם נתמך."
אלי שחר,"חבל שלא צוין כאן ששלוש זוגות קשישים, מתוכם
 				שני זוגות קיבלו הצעה של הוסטל ועברו לגור ואחד לא רצה ועד היום מקבל מאתנו שכר-דירה. השאר קיבלו מעבר לשנה סיוע בשכר-דירה."
"היו""ר אמנון כהן","אני רוצה לדעת כמה מתוך תשע המשפחות
 				מסודרים, מי מקבל שכירות ומי לא."
אלי שחר,"גברת חודתי מקבלת היום שכר-דירה. עד שנת
 				2001 היא מקבלת שכר-דירה."
"היו""ר אמנון כהן","בסדר, דיירת אחת."
אלי שחר,"מנשה אליעזר גר בהוסטל שלנו. לוי רגינה גרה
 				בהוסטל שלנו. השאר היו בוועדות. חלק קיבלו עד שנת 1997 סיוע בשכר-דירה ואחרי כן באו לוועדות החריגים של משרד השיכון ומאחר שהיו הכנסות חריגים, לא אישרו להם המשך סיוע בשכר-דירה."
ישראל שוורץ,"אם חסר דירה באותו מצב היה מקבל סיוע, גם
 				הם היו מקבלים."
"היו""ר אמנון כהן","יש להם הוצאה כפולה. הם משלמים גם משכנתא
 				וגם שכר-דירה."
אלי שחר,עוד בשנת 1997 הוצאנו מכתבים למשפחות.
"היו""ר אמנון כהן","התייחסתם לזה שהם צריכים לשלם משכנתא
 				מההכנסה שלהם?"
אלי שחר,"זה בוועדה בין-משרדית. הייתה אפשרות לבוא
 				לוועדה הבין-משרדית ולבקש להקפיא את המשכנתא או לחסל אותה. יצאו מכתבים למשפחות שיש להם אפשרות לעשות זאת."
"היו""ר אמנון כהן","האם כל התקופה שעדיין אין להם את הדירה
 				אפשר להקפיא את המשכנתא ובינתיים לחיות בכירות. אני מבין שהבנקים לא יכולים לקבל זאת."
אלי שחר,"אבל הבנקים אחראים להביא את זה לדיון בפני
 				ועדה בין-משרדית."
שי יפתח,"יש ועדת חריגים בחשב הכללי שבה שותפים גם
 				הבנקים למשכנתאות."
"היו""ר אמנון כהן",מהי הדרך להגיע אליה?
שי יפתח,"כל אדם שחושב שקשה לו עם המשכנתא, הולך
 				לבנק ומגיש בקשה."
קריאה,"אני הגשתי בקשה דרך בנק דיסקונט אבל חברת
 				חלמיש לא אישרה זאת."
שי יפתח,"יש ועדה בחשב הכללי במשרד האוצר שבודקת
 				מקרים כאלו. זו ועדת חריגים שמתייחסת למקרים חריגים והיא יכולה למחוק או להקפיא. אני מניח שכאן פשוט מבקשים להקפיא החזרים עד שהמצב יתוקן. צריך להגיש בקשה לוועדה הזאת והוועדה תבחן את הבקשה."
שלומית קואולמן,"השאלה אם בוועדת החריגים יש סעיף כותרת
 				שמתייחס לבניין שנהרס."
שי יפתח,בוועדת חריגים אין כותרות.
ישראל שוורץ,"לשמחתנו זאת לא תופעה שכיחה שבניינים
 				נהרסים."
שלומית קואולמן,השאלה בכמה מדובר.
אביגדור ליברמן,"הוועדה שליד החשב הכללי, בסמכותה להקפיא
 				משכנתא לכל בן-אדם אם היא מוצאת סיבות מוצדקות לכך. לדעתי זה המקרה הקלאסי. הייתם אצל החשב הכללי? מה הייתה התשובה?"
דני צירלין,הוועדה העליונה דחתה את הבקשה.
אביגדור ליברמן,יש לך את זה בכתב?
דני צירלין,"יש. יש לנו תאריכים. 14 ביולי 1997 דחתה הוועדה
 				העליונה את בקשתם."
אביגדור ליברמן,"ועדת דיור עליונה או הוועדה הבין-משרדית? ועדה
 				עליונה זה במשרד השיכון."
דני צירלין,נכון.
אביגדור ליברמן,"אז זאת לא הוועדה עליה אנחנו מדברים אלא
 				ועדה אחרת."
"היו""ר אמנון כהן",נראה שהדיירים לא פנו לוועדה הנכונה.
שולה אגמי,"צריך לצאת מכאן עם איזושהי החלטה תאמר מי
 				אחראי על כל הסיפור הזה. את הדיירים זה לא מעניין אלא מה שמעניין אותם זה לקבל מענה. אם זה משרד השיכון או עיריית תל-אביב, צריך לצאת מכאן עם החלטה תאמר מי אחראי על הנושא הזה."
"היו""ר אמנון כהן",אין כאן החלטות אלא אנחנו רוצים לעזור להם.
ישראל שוורץ,"אני לא יושב בוועדות, אבל אני מציע שאנשים דרך
 				הבנקים יחדשו את הבקשות להקפאת המשכנתא. כל המידע נמצא בידי הבנקים. אני אקבע ישיבה עם אבי גבאי ואני אציג בפניו את מה ששמעתי כאן וביחד ננסה לעזור."
אביגדור ליברמן,מי מייצג את הבנקים?
"היו""ר אמון כהן","נמצאים כאן נציגי בנק דיסקונט למשכנתאות,
 				בנק טפחות ובנק לאומי."
אביגדור ליברמן,"אתם יודעים האם המקרים האלה הובאו לוועדה
 				אצל החשב הכללי או לא?"
שלי כהן,"אם המקרים הובאו לוועדה שליד החשב הכללי,
 				אני לא יודעת. לוועדה הבין-משרדית, כן."
אביגדור ליברמן,"אני חושב שאתם מתבלבלים בין ועדת דיור עליונה
 				במשרד השיכון לבין ועדה בין-משרדית ליד החשב הכללי."
דני צירלין,"להערכתי זה לא היה בוועדה הבין-משרדית שליד
 				החשב הכללי."
אביגדור ליברמן,"הדבר הראשון שצריך לעשות זה לדבר עם החשב
 				הכללי ולהביא בפני הוועדה כל מקרה ומקרה לדיון. לחשב הכללי יש את הסמכות להקפיא את המשכנתאות."
סימיון מיאייב,זה מהתאריך שיצאנו את הדירות?
שלומית קואולמן,זה לא רטרואקטיבי. לא יחזירו לכם כספים.
"היו""ר אמנון כהן","הבקשה היא להקפיא את המשכנתא מהיום
 				שיחליטו. לא יחזירו לך כסף ששילמת לפני חמש שנים."
סימיון מיאייב,"אני פניתי בבקשה לבנק טפחות בבקשה לבטל את
 				הביטוח אל המשכנתא, את הביטוח על הדירה שלא קיימת, וגם את זה לא אישרו."
שלי כהן,"אתה צודק אבל אנחנו חייבים לבטח. אנחנו
 				מדברים בכספי מדינה."
גיא שמאי,"למען הסדר הטוב, בבנק לאומי למשכנתאות אין
 				ביטוח נכס אלא ביטוח חיים. ביטוח חיים, זה ביטוח חיים, אבל אין ביטוח נכס. אני משוכנע שזה גם בשאר הבנקים ואני מציע לבדוק את זה."
"היו""ר אמנון כהן","מר שוורץ, אם נשב עם החשב הכללי, עם אבי
 				גבאי, אחרי שהדיירים ייפנו רשמית באמצעות הבנקים, האם אתה חושב שגם אני צריך להשתתף כמלווה את הנושא? אני מעדיף שלא להשתתף כי אתם הם אנשי המקצוע ואתם אלה שצריכים לסגור את הנושא."
ישראל שוורץ,"אם תהיה בעיה, אני אומר לך."
"היו""ר אמנון כהן","אפשר יהיה להחליט שכל עוד הדיירים לא עוברים
 				לדיור קבע."
ישראל שוורץ,"זה גורם לי בעיה כי אם אני יושב אתו, אני לא
 				יכול לבוא עם הכתבה ואתה לא רוצה הכתבה. אני לוקח על עצמי להציג את הבעיה כפי שהוצגה כאן ונראה לי שמה שאומרים בהגיון, אני אנסה לקדם. אם תהיה בעיה, אני אדווח לך."
מאיר דורון,אתם חייבים להצטרף בהמלצת הוועדה שלכם.
"היו""ר אמנון כהן","זה ברור.
				עיריית תל-אביב-יפו, איך אנחנו מגיעים לכך שיתחילו לתת ליזמים לעשות איזושהי עבודה?"
מאיר דורון,אני לא יכול להתחייב בשם העירייה.
"היו""ר אמנון כהן","השאלה גם אם אפשר להכיר בהם כמחוסרי דיור.
 				אם לא מקפיאים את המשכנתא, לפחות לתת להם כר-דירה."
ישראל שוורץ,"לפי דעתי הפתרון האמיתי הוא קודם כל להקפיא
 				את המשכנתא."
"היו""ר אמנון כהן","אמרת שאין לך דירות עמידר, אבל אתה יכול לתת
 				להם שכר-דירה."
ישראל שוורץ,"זה תלוי ברמת הכנסה. מי שיש לו הכנסה גבוהה,
 				המדינה לא חייבת לתת לו בגלל שהוא גר בבית לא ראוי. ההבחנה נעשית לפי רמת הכנסה."
"היו""ר אמנון כהן","מאיר, אל תתחייב, אבל תציע פתרון לפי הידע
 				שלך."
מאיר דורון,"היום אסור לי לדבר בשם העירייה, אבל אם אתה
 				שואל אותי, הפתרון יהיה לתת למגרש הזה את הזכויות. אם זה ייצור בעיה בוועדה המחוזית, לתת זכויות במגרשים שהולכים לשטח ירוק ולעשות זאת כפרוייקט כלכלי. כשאני אומר כלכלי, אני אומר פטור מכל האגרות והמסים. עיריית תל-אביב התחייבה בזמנו שכל האגרות יהיו כמו במקרה של שיקום שכונות כך שזה מוזיל את מחיר הדירה."
קריאה,עיריית תל-אביב לא הבטיחה זאת.
מאיר דורון,"הבטיחה. זה מוזיל את יחידת הדיור בסכום של
 				שלושים אלף דולר. בשבוע הבא מתחיל פרוייקט ביפו שמיועד לערביי יפו, כאשר במקום 35 אלף דולר הם ישלמו 7,000 דולר בפיתוח. כאן צריך לפטור אותם מכל האגרות. כאן אפשר לבנות בניין שיהיה קצת חריג כי באזור הזה רוב הבתים הם קומה אחת. זה פתרון כלכלי.

פתרון אחר זה הקצאת מגרשים אבל כאן אתה לא יכול לחייב את העירייה. העירייה יכולה לתת זכויות מבלי להפסיד, אבל לתת מגרש אחר זה כבר לא בדיוק בסמכותכם."
"היו""ר אמנון כהן","אני רוצה לשמוע איפה פרוייקט שיקום שפירא
 				היה בכל הנושא הזה ואם הייתה אפשרות לשפץ שם בסכום כזה או אחר, בגלל חוסר תקציב שהיה אז במשרד, החלטתם שעדיף להרוס את הבניין."
אוריאל אהרן,"ההכנסה של השכונה למסגרת פרוייקט השיקום
 				הייתה רק בסוף שנת 1993, כך שהם התחילו למעשה במסגרת של טיפול עירוני ופחות במסגרת מבנה של שיקום שכונות. זה לשם האינפורמציה.

פרוייקט השיקום עוסק בהרחבות דיור, בשיפוצי מבנים, בפיתוח תשתיות ולא עוסק בבנייה חדשה."
"היו""ר אמנון כהן","לפני שהרסו את הבניין הייתה איזושהי תוכנית
 				שיפוצים ואני שואל מה קרה אתה."
אוריאל אהרן,"התהליך החל במסגרת העירונית כי האזור היה
 				במסגרת שיקום עירוני ולא במסגרת השיקום שלנו. זה עבר פזה של תחומי ארגון אחרים. לכן אני לא יודע לומר לך על מקורות התקציב שהיו אז.

לגבי שיקום שכונות היום אין לי הרבה מה לומר למעט העניין שבהנחה שיחל תהליך של תכנון, אז נוכל לבקש אישור חריג לכך שיינתנו הלוואות הסיוע לשיפוצים."
"היו""ר אמנון כהן",אין שיפוץ.
אוריאל אהרן,"נכון, אבל הואיל והדיירים האלה היו דיירי
 				המקום והמבנה נהרס כתוצאה מזה שהוא היה מאוד מסוכן – ודרך אגב, זה רחוב שמועדף על-ידי פרוייקט השיקום ובשנתיים האחרונות הושקעו בו תקציבים. זו בקשה חריגה שנצטרך לדון בה."
"היו""ר אמנון כהן","ישראל, אתם תשתפו פעולה, נכון?"
ישראל שוורץ,"הוא חלק ממערכת השיקום. בלי שינוי אחוזי
 				בנייה, אפשר לדבר כמה שרוצים ולא יקרה כלום. כדי שיבוא יזם ויהיה לו כדאי כלכלית, הוא צריך למכור את שאר הדירות ולהרוויח."
"היו""ר אמנון כהן","בעיקרון אם עיריית תל-אביב-יפו תקבל איזושהי
 				החלטה דרך המחוז וכל הדרגים המתאימים שיכולים לאשר בנייה לגובה, משרד השיכון יחד עם שיקום שכונות יכול לשתף פה פעולה ולהגדיל את התקציב על-מנת להיות שותף."
אביגדור ליברמן,"לי ברור מהדיון הזה שיש פה שני פתרונות. האחד,
 				בציר הזה של הוועדה המחוזית עם אחוזי בנייה, ובמקביל פנייה לחשב הכללי שיכול להקפיא את המשכנתאות."
אלי שחר,"כל מי שחל אצלו שינוי ורוצה לפנות לוועדה
 				חוזרת, זכותו להגיש בקשה ולפנות."
שולה אגמי,"אני אדאג שתהיה ישיבה עם מהנדס העיר יחד עם
 				מאיר דורון וזאת כדי לראות איך מקדמים את נושא אחוזי הבנייה."
מאיר דורון,"בזמנו כמנכ""ל העירייה ביקשתי מחלמיש – לא
 				כדי שהם ירוויחו – להיכנס, אבל לא תמיד אפשר לתת את הפטורים האלה לאדם פרטי כאשר את הפטורים האלה יותר קל לתת לחלמיש. כמנכ""ל חלמיש אני מוכן גם לקבל את זה למרות שזאת לא בדיוק העבודה שלנו. אני מוכן לטפל בזה שוב אם ייתנו את הפתרון הכלכלי. אסור לי להרשות לעצמי להפסיד כסף אבל אני יכול לא להרוויח."
"היו""ר אמנון כהן","אנחנו לא יכולים לקבוע איזה יזם יקבל. אם
 				עיריית תל-אביב תחליט לתת את זה ליזם כזה או אחר כאשר בתמורה הוא יוכל לבנות קניון ענק בו יוכל להרוויח, אני לא יכול להגביל אותם."
שמואל ישראלוב,"בזמנו לקחתי מהנדס שעבד עם העירייה. יש שם
 				מגרש של העירייה שהוא גן ירוק. אמרנו שנעשה תוכנית על אחוזי בנייה עם המגרש של העירייה ונבנה."
מאיר דורון,זה שטח ירוק ואי-אפשר לשאוב ממנו זכויות.
אבי טברסקי,"רציתי לשאול את מר מאיר דורון, כשאתה מדבר
 				על הגדלת זכויות, אתה מתכוון למה שיצא אז בפורום תכנון של העירייה?"
מאיר דורון,כן.
אבי טברסקי,"זאת אומרת, הזכויות המוגדלות. בכל שכונת
 				שפירא יש מצב אבסורדי. לפי התב""ע הקיימת היום אפשר לבנות מספר יחידות פחות ממספר הדיירים."
מאיר דורון,זה ידוע. אמרתי את זה.
אבי טברסקי,"לא רק שצריך לשנות את התב""ע אלא שצריך
 				לעשות שם תב""ע נקודתית."
מאיר דורון,הסברתי. היום מותר לבנות שם 350 מטרים.
"היו""ר אמנון כהן","אני רוצה לסכם את הדיון.
				אנחנו נפנה לשר הבינוי והשיכון כדי ליידע אותו על הדיון שהתקיים כאן היום ועל המצוקה האמיתית של הדיירים. בפנייה נציין שמבחינת הוועדה ישראל שוורץ ילווה את הטיפול בנושא.

נפנה לאבי גבאי וניידע אותו בבעיה הזאת. נאמר לו שהוועדה החליטה שישראל שוורץ ילווה את הפרוייקט הזה. המטרה היא להקפיא את תשלום המשכנתאות עד מתן מפתחות לדיירים לדירה אחרת, כך שלמעשה ישלמו רק את דמי השכירות.

במקביל אני רוצה שאתם, הדיירים, תפנו לוועדת החריגים במשרד השיכון. יכול להיות שמצבכם הכלכלי השתנה ואתם נכנסים להכנסה של מחוסרי דיור. יכול להיות שאם תוכרו כך, תקבלו השתתפות בשכר-דירה.

כל הדיירים יפנו, כל אחד לבנק שלו, כי כדי להקפיא את תשלום המשכנתא אתם צריכים לפנות והבנקים יפנו את הבעיה לישראל שוורץ.

אני אפנה לראש עיריית תל-אביב-יפו ואמחה על כך שמהנדס העירייה או נציגו לא הגיע לישיבה ואבקש ממנו למצוא כל פתרון אפשרי שיאפשר בנייה במקום המבנה שנהרס, כמובן שהפתרון יהיה כלכלי כך שניתן יהיה למצות את התהליך הזה עד סופו. אני לא מציע לו שום דבר, הוא ראש העיר ויש לו את כל האפשרויות. מבחינתי הוא זה שצריך לפתור את הבעיה.

אנחנו נקבע שתוך חודש וחצי מנהלת הוועדה תקיים סבב טלפונים בין כל הגורמים כדי לראות מה נעשה, ואם יש צורך, תוך חודשיים נקיים ישיבה נוספת כדי לראות איך הפרוייקט מתקדם. אם הכל נפתר, לא צריך לקיים דיון נוסף.

אני מבקש מחברת המועצה שללא כל קשר למה שאנחנו עושים כאן תיזום דיון במועצת העיר, להכין את החומר מבחינת הנדסה, מבחינת התושבים, כדי לראות איך אפשר לפתור את הבעיה וכדי שכל חברי המועצה ידעו מה קורה ויפעילו את הלחץ שלהם. אני חושב שיהיו לך חברים רבים במועצת העיר. אם תצטרכי את עזרתי, אני מוכן לעזור."
מאיר דורון,"אני מציע ששולה אגמי תהיה המלווה את הנושא
 				באופן פעיל, כדי שיהיה מישהו שידבר מול הבנקים, ושהוועדה תמנה אותה כמלווה רשמית לפרוייקט הזה."
שולה אגמי,למה שאלי שחר לא יעזור לנו?
מאיר דורון,אלי שחר יעזור לכם.
שולה אגמי,אני אעזור לך בכל דבר.
מאיר דורון,"אני לא מציע להביא את הנושא לישיבת מועצה
 				כי זה כבר היה במועצה."
שולה אגמי,אני מציעה שקודם יהיה דיון אצל מהנדס העיר.
מאיר דורון,"אם אתה רוצה להיות תכליתי, צריך להתקיים
 				דיון אצל ראש העיר. לראש העיר יש סמכויות ואתה יכול להטיל את הנושא עליו. אם ירצה לקיים ישיבת מועצה, יקיים. אם ירצה לקיים ישיבה אצלו בהנהלה, יעשה זאת."
"היו""ר אמנון כהן","לפעמים ראש עירייה לא אוהב לעשות דיון בנושא
 				שהוא לא כל כך רוצה להשקיע בו, כך שדרך המועצה אנחנו יכולים להשפיע."
מאיר דורון,"בנושא העיריות אני מאוד בקי. הייתי יושב-ראש
 				פורום המנכ""לים של כל העיריות."
"היו""ר אמנון כהן","הצעתי לחברת המועצה הצעה. אם הוא בוחרת
 				שלא לקבל אותה, לא נחייב אותה."
שולה אגמי,אף אחד לא מונע ממני לעשות זאת.
"היו""ר אמנון כהן","תעשי או לא תעשי, הנושא הגיע אליי ואני אטפל
 				בו.
אני רוצה להודות לכולכם.



הישיבה ננעלה בשעה 10:45"
